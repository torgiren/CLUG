Dzień dobry.
Chciałbym serdecznie zaprosić do współpracy przy tworzeniu CLUGu - Krakowskiej
Grupy Użytkowników Linuxa - oddziału terytorialnego PLUGu.

CLUG będzie zrzeszać miłośników GNU/Linux oraz tematów okołolinuxowych, którzy
zamieszkują teren Krakowa i okolic.

CLUG zrzesza wszystkich zainteresowanych, niezależnie od wieku, profesji czy
statutu studenta, jednakże to zaproszenie kieruję głównie do kół naukowych,
gdyż w swoich szeregach zwykle mają wielu miłośników systemów GNU/Linux.

Jednocześnie chciałbym wystąpić z zapytaniem czy Wasze koło byłoby chętne,
aby wykłady prowadzone w ramach Waszego koła stały się otwarte dla osób
niebędącymi członkami koła oraz mogły być dodatkowo flagowane logiem CLUG i
gromadzić członków tejże społeczności?

Członkostwo w CLUG, a co za tym idzie w PLUG to również korzyści, począwszy od
możliwości spotkania i wymiany wiedzy i umiejętności z innymi osobami o
podobnych zainteresowaniach, aż do zniżek na imprezy organizowane przez PLUG,
takie jak Jesień Linuxowa, PyCon, PHPCon i wiele innych.

Jednakże, członkostwo w PLUG wiąże się ze składkami członkowskimi, które
wynoszą 40zł rocznie, bądź 20zł rocznie dla studentów.

Oferta współtworzenia jest kierowana bardziej do członków koła indywidualnie
aniżeli koła jako organizacji, a wynika to z faktu, że do PLUGu przystępuje się imiennie a
nie organizacją. Dlatego byłbym wdzięczny za informację zwrotną czy w Waszym
kole byłyby osoby chętne do współtworzenia CLUGu.

Po więcej informacji zapraszam na nowo powstały kanał ircowy:
#clug-pl at irc.freenode.net
bądź mailowo do mnie:
torgiren@gmail.com

Serdecznie zapraszam do współpracy

--
Marcin TORGiren Fabrykowski
KNI Kernel
